1. Poprawne piłowanie paznokci przede wszystkim zaczyna się od dobrania odpowiedniego pilnika. Najlepsze do tego będą pilniki szklane, papierowe lub teflonowe, które mają delikatną ziarnistość (od 180 w zwyż). Pilniki metalowe niszczą wolny brzeg paznocia, w efekcie dochodzi do rozdwajania się płytki paznokciowej.

2. Co najmniej 30 minut przed piłowaniem paznokci nie zanurzaj dłoni w wodzie. Paznokcie piłujemy na sucho, są twardsze, łatwiej nam nadać im pożądany kształt. Najważniejsze jest to, że suche będą mniej podatne na uszkodzenia.

3. Paznokcie zawsze należy opiłowywać w jednym kierunku, w przeciwnym razie będą się rozdwajać.

4. Po opiłowaniu należy oczyścić paznokcie z pyłu aby sprawdzić czy nadaliśmy im odpowiedni kształt i czy nie ma nierówności.

5. Ostatnim etapem zawsze jest odpowiednie nawilżenie i odżywienie paznokci. W tym celu należy użyć odżywki lub olejku i wmasować w skórki i paznokcie.
