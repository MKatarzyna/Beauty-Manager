Jeśli masz rozdwojone końcówki włosów, to należy je koniecznie ściąć, ponieważ trzymanie rozdwojonych końcówek przez dłuższy czas może jeszcze bardziej zaszkodzić Twoim włosom. Przetrzymane i nie obcięte rozdwojenie włosa może iść ku górze, a prędzej czy później włosy będzie trzeba podciąć, tylko jeśli zrobimy to później to stracimy ich więcej z długości..

Takie zniszczenia jak rozdwojenie końcówki włosa są niestety nieodwracalne, ponieważ włosy tak samo jak paznokcie są martwe.

Dlatego, różnego rodzaju specyfiki, które zawierają silikony itp rzeczy niestety nie naprawią nam struktury włosa, a jedynie ją "skleją" na jakiś czas, zazwyczaj do kolejnego mycia ale nie sprawią, że włosy przestaną być rozdwojone.


Oto kilka sposobów jak zapobiec rozdwajającym się końcówkom włosów:

1. Koniecznie unikaj w kosmetykach do włosów alkoholu. Przyczynia się on nadmiernego przesuszania włosa i niszczy jego strukturę.

2. Kiedy podcinać końcówki włosów? Tylko wtedy, kiedy tego potrzebują, zwłaszcza kiedy zauważysz pierwsze objawy rozdwajania się końcówek. Przy zapuszczaniu włosów jest to istotne.

3. Nie musisz obawiać się stosowania kosmetyków do włosów z zawartością silikonów, zwłaszcza wtedy, kiedy Twoje włosy są cienkie i słabe. Silikon chroni strukturę włosa przed czynnikami zewnętrznymi i urazami mechanicznymi.

4. Na codzień staraj się używać kosmetyków do włosów w miarę możliwości delikatnych, które nie zawierają takich detergentów jak PEG, SLS, ALS, SLES czy też parabeny.

5. Jeśli myjesz włosy, to staraj się myć tylko samą skórę głowy, bez tarcia włosów. Pozwól pianie z szamponu, aby delikatnie sama myła Twoje włosy.

6. Temperatura wody do mycia włosów powinna być letnia, ponieważ zbyt ciepła woda rozszerza łuski włosa, przez co włosy są bardziej podatne na zniszczenia. Ostatnie płukanie wykonaj zimną/chłodną wodą, dzięki temu zamkniesz łuski włosa, przez co będą bardziej lśniące.

7. Po umyciu włosów nie trzyj ich ręcznikiem. Najpierw delikatnie dłońmi odciśnij jak najwięcej wody z nich, a dopiero po tym odciskaj delikatnie ręcznikiem, lub zawiń na 5 minut włosy w ręcznik.

8. Jak suszyć włosy? Koniecznie zgodnie z kierunkiem ich wzrostu. Czyli od nasady po końce. Suszarkę staraj się trzymać dalej od włosów, a temperaturę ustaw na średnią lub niską.
